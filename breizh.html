<!DOCTYPE html>
<html lang="fr">

<head>
    <meta charset="UTF-8">
    <meta name="viewport" content="width=device-width, initial-scale=1.0">
    <meta http-equiv="X-UA-Compatible" content="ie=edge">
    <title>Jardin goañv</title>
    <link rel="stylesheet" href="style.css">
    <script src="https://code.iconify.design/1/1.0.7/iconify.min.js"></script>
</head>

<body>

    <div class="navigation">

        <input type="checkbox" class="navigationCheckbox" id="navi">
        <label for="navi" class="navigationBtn">
            <span class="navigationIcon"></span>
        </label>

        <div class="navigationBg"></div>

        <nav class="nav">
            <ul class="navigationListe">
                <li class="navigationItem">
                    <a href="france.html" class="liens">français</a>
                </li>
                <li class="navigationItem">
                    <a href="index.html" class="liens">español</a>
                </li>
                <li class="navigationItem">
                    <a href="breizh.html" class="liens">brezhoneg</a>
                </li>
                <li class="navigationItem">
                    <a href="https://www.facebook.com/LaLiebreDorada/" target="blank" class="liens">La Liebre</a>
            </ul>
        </nav>
    </div>
    <div class="accueil">
        <a href="https://www.facebook.com/LaLiebreDorada/" target="blank"><img src="ressources/logo-liebre.jpeg" /></a>
        <h1>Jardin goañv</h1>
        <h2>Va<span class="dorada">l</span>entina Sandova<span class="dorada">l</span></h2>
    </div>
    <div class="section s2">
    </div>

    <div class="section s1">
        <div class="blocTxt">
            <p class="txt">Abaoe deizioù e sante e stripoù. Komzet e vez outañ e yezhoù dianavezet. Gouzañv a ra Gaston. Sellout a ra ouzh ar menezioù-tan a goeñv e gof dinerzh. Klask a ra en em sioulaat o tommañ anezho gant seier dour, met ar vervadenn a ra doñjer
                dezhañ ha ne ra ket nemet lakaat ar sav-kalon da greskiñ. Fellout a ra dezhañ kaout un anesteziezh, met ne gav ket anezhi.</p>
            <p class="txt">D'ur mintin bennak e tijun un ibuprofen hag e ya d'an ospital. E-keit ma c'hortoz en em dreuzfurm dremmoù ar basianted e gwerennoù-greskiñ. Roufennoù o krougañ eus plankenn-skoaz an itron gwisket e glas a zo o pegañ ur gom da chaokat dindan
                ar gador, lunedoù lizennet ar bugel a zo o c'hoari e-unan. Un dougerez a zalc'h an hezoug, oc'h en em soñjal, tra ma leur ur gelienenn war he skoaz dehoù hep gouzout dezhi. Bedoù dianavezet gantañ, bedoù da sellout outo. Ha n'eus den o
                sellout ouzh egile dre an daoulagad. Pep hini, beuzet en akwariomoù munud. Savadurioù hep lanv. Soñjal a ra dezhañ en dije c'hoant da splujañ, da anavezout blaz an dour estren. Ruoc'hal a ra e endrailhoù.
            </p>
        </div>
    </div>
    <div class="section s3">
    </div>


    <div class="section s1">
        <div class="blocTxt">
            <p class="txt">Ne sav ket e zremm ar medisin. En e zaouarn blevek eus pelec'h e teu war-wel ur walenn aour emañ an teuliad mezegel. Goulenn a ra diwar-benn azonoù hep bezañ dedennet gant ar respont. Dievezh e respont Gaston. Da betra servij komz. Unan a
                lavar ur farsadenn d'egile ha hemañ n'eo ket evit kompren anezhi. En em sellout a reont diaezet. Ur glañvdiourez a zegouezh ha disammet int o daou gant an ehan, prestañ a ri din da dennventer? Didrouz. E-barzh un diretenn wenn olifant
                en em sil ar medisin hag e ra van e vefe o klask. Nann koantig, laosket 'm eus anezhañ er gêr. Da c'houde e lavar da Gaston tennañ kuit e dee-shirt ha gortoz war ar gwele mezegel. Den ne lavar d'ar glañvdiourez mont kuit, met pellaat a
                ra, o soñjal e-barzh an tezhioù o paouez bezañ diskuliet. Warno e laka ar stetoskop yen ha lammat a ra arziot ar galon. C'hwek eo ar reziñ, en em rentañ kont Gaston ne vez ket touchet gant den abaoe pell.</p>
            <p class="txt">Distreiñ a ra d'ar gêr hep gouzout hiroc'h. Reol-voued, parasetamol ha moustradoù bervus. En ur walc’hiñ e garvanoù e wel e gof o koeñviñ, ar c'hroc'hen cheñchet en un drouskenn galet. Un orañjezenn leun a doulligoù-c'hwez ha bouedenn eo.
                En em flourañ a ra, met ne sant netra. Tufañ a ra gwad hag e-pad ur prantadig en em goll a ra en adsked. E penn kentañ tout n'en em anavez ket e-unan.
            </p>
        </div>
    </div>
    <div class="section s4">
    </div>
    <div class="section s1">
        <div class="blocTxt">
            <p class="txt">Kenderc'hel a ra an astenn. Sevel diouzh ar gador-vrec'h a zo un eñvorenn traken hag aon en deus e varfe gant ar sec'hed. Gaston a wel ur steudad merien o labourat e-pad teir eurvezh. Heuliañ a reont pizh-ha-pizh ur roud diwel, komz a reont
                didrouz. Empentiñ a ra e-unan o flastrañ anezho unan-hag-unan. Ha da c'houde o vezañ flastret gant unan anezho.</p>
            <p class="txt">Tremen a ra ur sizhunvezh ha Gaston a zeu da vezañ danvez, ne respont ket ken d'ar pellgomzadennoù. An amezeien a gemer nec'hamant. Divizout a reont en em aozañ ha lakaat a reont e pleustr ur sistem diouzh tro evit mont da seniñ kloc'hig e
                dor bep hanter eurvezh. Respont ebet, morse. Paotr an 3°A a lavar en deus gwelet kreskennoù o stankañ toull an alc'hwez. Plac'h ar 6°C a gadarna hag a ouzhpenn e vez klevet c'hwezh ar geot nevez troc'het. Ar c'hevrin a ya a c'henoù da
                c'henoù. An amezeien a sav un emvod gant gwispid, evit divizout penaos ober. 2°D ha 4°F a brofit evit en em bokat war ar parklec'h.
            </p>
            <p class="txt">Trizek devezh goude ar vizit medisin ha seiz gant an didrouz, ar c'hevuniad a vot ya evit divontañ an nor. An trivliadenn a sach annezidi ar savadur a-dal. Kalz tud fanatik gant Gaston a zo, daoust ma ne oa ket bet klevet e vouezh nemet gant
                un nebeud anezho. </p>
        </div>
    </div>
    <div class="section s5">
    </div>
    <div class="section s1">
        <div class="blocTxt">
            <p class="txt">Faoutañ a reont an nor gant ur vouc'hal merglet betek terriñ anezhi da vat. Kavout a reont ur c'hoad e-barzh ar 5°D. Unan a gav dezhañ gwelout un naer. Ur vaouez a denn fotoioù gant luc'heder. Paotred an tan a verz ar mont-tre gant rubanoù
                melen. Ur poliser treutik a zo dileuriet evit mont e-barzh. Mont a ra war-raok en ur dennañ kuit an delioù hag ar brankoù eus an hent gant e bennbazh gris. En e zorn all e talc'h ul lutig, hag ar stabilded a zeu da vezañ reustl. Dek munutenn
                goude ez eo dizoloet Gaston gantañ, astennet war al leur ha digor e-barzh ar gegin. Dioutañ e struj ar c'hlasvez. An ofiser a c'halv ur superior hag a glev anezhañ o tislonkañ. Ur wech aesaet dezhañ e serr daoulagad Gaston hag e tenn kuit
                ur c'hwil diouzh e dal.</p>
            <p class="txt">Bremañ emañ kelc'hiet gant ur skipailh ar c'horf-jardin a zo o repoziñ a-dal ar yenerez. Frouezh hep dareviñ, drein sec'h, amprevaned munud. Tout-se eo Gaston. En e vleuniadur emañ, a lavar unan. Ne vez ket taolet evezh outañ. An holl gambroù
                a furm un ekosistem hag a seblant analañ. Krizañ a ra hag o tianalañ e kresk e vent. Enfredet ez eus ul louzawour evit diskourrañ. Soñj a zo da gas ar c'horf da vezañ korfskejet an abretañ ar gwellañ met a-enep en em sav ar gumuniezh.
                Panelloù ha skritelloù a leun an adraoñ. Ur vaouez engouestlet gant ar stourm en em chadenn hec'h-unan d'ar bignerez. Huchal a ra a-bouez-penn. War a seblant ne fell ket dezho e vije tennet kuit muioc'h a dakadoù glas diganto, a chuchumuchu
                ar porzhier dre bellgomz. Ne oar ket ar skipailh penaos ober ha mont a ra kuit evit kaout un heñcherezh nevez. Ar memes poliser treut a chom evel gward. Skourrañ a ra ul lazh-kelien e-keit m'emañ o c'hortoz.
            </p>

        </div>
    </div>
    <div class="section s6">
    </div>
    <div class="section s1">
        <div class="blocTxt">
            <p class="txt">Gaston a zeu da vezañ keloù. Er skolioù-meur e vez dastumet sinadurioù evit lakaat anezhañ da vezañ ur mirva naturel. Ar familhoù a ya da biknikañ en e harz, debriñ a reont sandwichoù bara-minvig. Golvini a zo war ar brankoù ha grilhed o chuchumuchu
                pedennoù. Den ebet a bae fakturennoù an tredan. Ar c'harter a zo rannet etre daou. Reoù zo a soñj dezho ez eo bev ha reoù all kentoc'h mirourien a gav dezho ez eo marv. Ar gwir eo n'eus poulz ebet ken en e gorf, met bez ez eus er plantennoù
                a struj dioutañ. E vent a ya war greskiñ c'hoazh, oc'h aloubiñ emañ. Meur a hini e-touez an amezeien a zilez o ranndioù rak tamm-ha-tamm an annez a zeu da vezañ digevannezus. Bugale a zo o c'hoari koach-koukoug hag o redek e-touez ar plantennoù-krap.
                Flemmadennoù kevnid a c'holo o divc'har flour.</p>
            <p class="txt">Ur bloaz war-lerc'h emañ goullo ar savadur. Ar stourm evit lakaat Gaston da vezañ ur mirva a oa bet trec'h mizioù oa, met an entan a oa aet da netra. Er porched a sko war ar straed e vez paeet ur mont-tre a briz-dieub. Ar skolioù a zeu ur
                wech an amzer da weladenniñ, gant skolidi o sunañ sunigoù hag o teurel ar vazhig war al leur. Da Sadorn e vez roet kentelioù yoga ha da Sul atalieroù liorzhañ.</p>
            <p class="txt"> Douraet e vez ar c'horf bep mintin.</p>

        </div>
    </div>
    <div class="accueil">
        <div class=" ours ">
            <p class="padding ">Autrice / Autora / Oberourez :
                <a href="https://www.facebook.com/valentina.sandxval" alt="lien Facebook de Valentina Sandoval">Valentina Sandoval</a> (2018)
            </p>
            <p class="padding ">Traductions / Traducciones / Troidigezhioù :
                <ul class="padding ">
                    <li class="li "> - Jardin d’hiver: Marie Audran, Laura Balaguer, Riwal Illien</li>
                    <li class="li "> - Jardin goañv : Riwal Illien</li>
                </ul>
            </p>
            <p class="padding "> Travail plastique / Trabajo plástico / Labour neuziañ : Bouvard</p>
            <p class="padding ">Première édition / Primera edición / Embannadur kentañ : 2018, Rennes</p>
            <p class="padding ">Olivos (Argentina) - librería Musaraña Libros, Douarnenez (Francia) - festival de cine, Rennes (Francia).</p>
            <p class="padding "> Association / coopérative La Liebre Dorada</p>
            <p class="padding ">Contacts et commandes / Contactos y pedidos / Darempredoù : laliebredorada@gmail.com</p>
            <div class="padding "><a href="https://www.facebook.com/LaLiebreDorada" target="blank"><span class="iconify" data-icon="ant-design:facebook-filled" data-inline="false"></span></a>
                <a href="https://www.instagram.com/accounts/login/?next=/laliebredoradalibros/" target="blank"><span class="iconify" data-icon="ant-design:instagram-filled" data-inline="false"></span></a></div>

        </div>

    </div>

</body>

</html>